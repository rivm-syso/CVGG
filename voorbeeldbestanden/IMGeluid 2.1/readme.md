### Toelichting uitleverbestanden (downloads) CVGG

Afhankelijk van uw gebruiksdoel kunt u verschillende gegevens uit de CVGG downloaden. Hieronder een korte beschrijving. De voorbeelden van de uitleverbestanden zijn samengesteld op basis van voorbeeldbestanden voor de aanlevering, die ook hier beschikbaar zijn.

#### Aandachtsgebieden

Deze set bevat de geluidaandachtsgebieden zoals die zijn opgenomen in de voorbeeld aanleverbestanden per geluidbron. Specifiek gaat het om de geluidaandachtsgebieden van de geluidbronsoorten rijkswegen, hoofdspoor, provinciale wegen, industrie, gemeentewegen, waterschapswegen en lokaal spoor.

#### Akoestisch onderzoek

Deze set bevat de gegevens voor akoestisch onderzoek zoals die zijn opgenomen in de voorbeeld aanleverbestanden per geluidbron.. Specifiek gaat het om de geluidbrongegevens van rijkswegen, hoofdspoor, provinciale wegen, industrie en windturbines en de 1 dB contouren van luchthavens en schiet- en springterreinen.

Prognosegegevens voor gemeentewegen, waterschapswegen en lokaal spoor kunnen optioneel aangeleverd worden. Deze gegevens leveren wij als apart bestand uit.

#### Referentiepunten GPP

Deze set bevat voor de geldende GPP-referentiepunten de locatie, de waarde en de documentverwijzing zoals die zijn opgenomen in de voorbeeld aanleverbestanden per geluidbron. Specifiek gaat het om de gegevens van de geluidbronsoorten rijkswegen, hoofdspoor, provinciale wegen en industrie. 

#### Monitoringsgegevens (nog geen voorbeeld beschikbaar)

Deze set bevat de monitoringsgegevens zoals die zijn opgenomen in de aanleverbestanden per geluidbron. Specifiek zijn dit voor elk monitoringsjaar de monitoringswaarde en de geldende GPP/BGE-waarde op 31 december van het betreffende monitoringsjaar. 

De geluidbrongegevens behorende bij de monitoring kunnen optioneel aangeleverd worden. Deze gegevens leveren wij als apart bestand uit.

